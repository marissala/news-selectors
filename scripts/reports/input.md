Raport przedstawia dominujące tematy w agendzie mediów internetowych w danym miesiącu i jest przygotowywany w oparciu o artykuły publikowane na siedemnastu portalach informacyjnych: Onet, Interia, PAP, RMF 24, Polskie Radio, Radio ZET, Tok FM, TVN24, TVN24 bis, Polsat News, TVP Info, Gazeta.pl, Wprost, Dziennik.pl, Niezależna.pl, Do Rzeczy oraz wPolityce. Metodyka opracowywania raportu uwzględnia słowa, które znalazły się wśród 3% wyrazów o największej ilości wystąpień w danym miesiącu oraz były kluczowe - tzn. ich statystyka Dunninga wyniosła co najmniej 100. Dokładna miara kluczowości statystycznej [Dunninga (1993)](http://citeseerx.ist.psu.edu/viewdoc/summary?doi=10.1.1.14.5962) została podana w pierwszej tabeli. Przy wyliczaniu tej miary częstość występowania słowa w danym dniu porównywana jest z wielokrotnością jego pojawiania się w okresie od 1 stycznia 2018 do 31 grudnia 2019. Wysoka wartość statystyki oznacza, że dane słowo wystąpiło częściej niż w okresie referencyjnym.

Poszczególne słowa zostały automatycznie pogrupowane w tematy na podstawie występowania w tych samych akapitach i artykułach.

Na wykresach przedstawiono współwystępowanie poszczególnych słów oraz ich kluczowość. Im czcionka jest większa i ma ciemniejszą barwę, tym wyższa kluczowość danego słowa. Linie łączące wybrane słowa oznaczają, że [podobieństwo cosinusowe](https://towardsdatascience.com/overview-of-text-similarity-metrics-3397c4601f50) między nimi wynosi co najmniej 0,4. W celu uproszczenia wizualizacji, dla każdego punktu na grafie wybrano maksymalnie dwa połączenia, o największym stopniu podobieństwa, które spełniają wskazane kryterium. Podobieństwo cosinusowe wyznaczano na podstawie występowania słów w tych samych akapitach i artykułach. W przypadku grafu, który prezentuje powiązania między słowami ze wszystkich tematów, minimalne podobieństwo wynosi 0,6.

Na wykresach tematycznych przedstawiono nie więcej niż 40 najistotniejszych słów. Analogicznie, na głównym grafie umieszczono nie więcej niż 200 najistotniejszych słów w danym miesiącu.

Zdania, które podsumowują poszczególne tematy zostały wybrane za pomocą zmodyfikowanego algorytmu [LexRank](https://blog.nus.edu.sg/soctalent/2010/02/11/a-brief-summary-of-lexrank-graph-based-lexical-centrality-as-salience-in-text-summarization/), opisanego w [artykule](https://pdfs.semanticscholar.org/44fc/a068eecce2203d111213e3691647914a3945.pdf) z 2004 r. oraz za pomocą podobieństwa cosinusowego między *embeddingiem* zdania, a *embeddingiem* tematu. Embeddingi zdań oraz tematów, wyznaczono jako sumę embeddingów poszczególnych słów, które wystąpiły odpowiednio w zdaniu i temacie. Embeddingi, czyli wektorową reprezentację słów, uzyskana za pomocą dekompozycji (*SVD*) macierzy występowania słów (*TF matrix*) w akapitach i artykułach.

Pełny opis metodologii znajduje się w prezentacji na [GitHubie](https://jkubajek.github.io/News_Selector/News_Selector.pdf).
